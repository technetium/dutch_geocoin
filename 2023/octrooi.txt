 Hierbij mijn bijdrage aan de jaarlijkse geocoin wedstrijd.
Dit idee heeft betrekking op het Europese octrooistelsel dat dit jaar twee mijlpalen bereikt.

Achtergrond:
in 1973 werd de Europese octrooiconventie getekend. Enkele jaren later werd het Europees octrooibureau te Rijswijk opgericht.
In 2023 wordt het Europese Eenheidsoctrooi (unitary patent) geïntroduceerd. Dit houdt in dat een uitvinder vanaf dit jaar in alle deelnemende Europese landen tegelijkertijd octrooibescherming kan aanvragen. Het is nu ieder land apart. De voorbereidingen hebben tientallen jaren geduurd. Vanaf 1 juni is het eenheidsoctrooi in Europa een feit. Vanaf dat moment zijn het Europese en het Amerikaanse octrooi vergelijkbaar qua omvang: aantal inwoners in het gebied en economische belang. 

Het ontwerp:
Octrooien en uitvindingen worden vaak geassocieerd met lampjes. Lampjes worden geassocieerd met licht. Om die reden lijkt het me toepasselijk om dit lampje op de achterzijde glow in the dark verf te laten hebben - zo geeft ook dit lampje licht. 
Daarnaast is de inhoud van de huidige octrooien van belang: meer en meer octrooien zijn gericht op een duurzame toekomst, duurzaam produceren, duurzame producten, waarbij het afval afbreekt of hergebruikt kan worden. De duurzaamheid heb ik willen uitdrukken door middel van een boom. 
Aangezien het een coin voor geocaching betreft leek het me mooi om de kruin van de boom en het logo als het ware te laten samensmelten. Ook binnen geocaching dienen we zo duurzaam mogelijk te zijn; dat doen we door CITO's te houden, door onze gearchiveerde geocaches uit de natuur te halen, enzovoort.

Ik heb auteursrechtvrije plaatjes van Pixabay gebruikt om het idee te illustreren.

Een fijne avond, groet, Henrike (van team 69and71)

ps. Ik ben nog twee andere ideeën aan het uitwerken, maar daarvoor heb ik meer tijd nodig.