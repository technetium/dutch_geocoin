<h1>Dutch Geocoin 2023</h1>

<p>
Sinds 2005 wordt er door de Nederlandse Geocache gemeenschap een geocoin ontworpen en gemaakt.
Ook in 2023 zal dat weer gebeuren.
Voor de negentiende keer.
Dat maakt het de langstlopende serie geocoins ter wereld.
</p>
<p>
Tot en met maart kunnen de ontwerpen worden ingestuurd.
We roepen iedereen op om zijn of haar ontwerp in te sturen.
In die periode zal <a href="https://www.geocaching.com/p/?guid=a555db1e-9b8b-4720-93bb-ff0ac5c0a395">Rogier</a> in zijn <a href="https://www.geovlogs.nl">vlogs</a> ook aandacht aan de Dutch Geocoin besteden.
</p>
<p>
Daarna zal een jury een voorselectie maken.
De jury zal daarbij op de volgende punten letten:
<ul>
	<li>2023 (Heeft het ontwerp betrekking op het jaar: liever 800 jaar Hanze dan een standaard Nederlands symbool)</li>
	<li>Dutch (Is het een Nederlands onderwerp: Dus liever 100ste sterfdag van Louis Couperus dan het 50 jarig jubileum van de Zweedse koning)</li>
	<li>Geocaching (Extra punten als het ontwerp iets met geocaching van doen heeft)</li>
	<li>Originaliteit (Liever een kaas, die we nog nooit gehad hebben, dan de derde molen of vierde tulp)</li>
	<li>Artistieke waarde (Liever een mooi ontwerp dan een lelijk)</li>
</ul>
Merk op dat de maakbaarheid van het ontwerp geen onderdeel van de criteria is.
De organisatie behoud zich namelijk het recht voor om ontwerpen aan te passen.
Bijvoorbeeld om er voor te zorgen dat een ontwerp wel te maken is.
</p>
<p>
In april kan er dan on-line op de geselecteerde ontwerpen gestemd worden.
Met aan het einde van die maand een <a href="https://coord.info/GCA2RV8">Stem Event</a> waar persoonlijk gestemd kan worden.
Het gekozen ontwerp zal dan gemaakt worden en via <a href="https://www.creacoins.cc/">CreaCoins</a> verkocht worden. 
Daar is nog steeds de munt van <a href="https://www.creacoins.cc/product/dutch-geocoin-2022-re70-antique-silver/">2022</a> te koop.
</p>






https://s3.amazonaws.com/gs-geo-images/931751b0-fca5-4d36-ac7e-f3a30e5d4344.jpg